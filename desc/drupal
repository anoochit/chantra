Drupal เป็นซอฟต์แวร์บริหารจัดการเนื้อหาเว็บ (content management system - CMS) ซึ่งมาพร้อมกับตัวติดตั้ง (Installer) ที่ใช้งานได้ง่ายโดยไม่จำเป็นต้องมีความรู้ทางเทคนิคมากนัก สามารถสร้าง URL ที่เหมาะสมกับ search engine ได้ในตัว Drupal เป็น CMS ที่ออกแบบมาเพื่อเป็นเว็บชุมชนขนาดใหญ่ สมาชิกในเว็บไซต์ของคุณสามารถเขียนบล็อกส่วนตัว และสนทนาผ่านเว็บบอร์ดได้ทันที ความสามารถด้าน RSS ถูกรวมเข้ามาใน Drupal ไม่ว่าคุณจะสร้างเนื้อหาแบบใดในเว็บไซต์ก็ตาม Drupal จะสร้าง RSS Feed ให้คุณโดยอัตโนมัติ Drupal มีชื่อเสียงด้านความปลอดภัยมายาวนาน เว็บไซต์ที่สร้างด้วย Drupal ถูกโจมตีได้ยากมาก และทางผู้พัฒนา Drupal ได้ออกรุ่นอัพเดตด้านความปลอดภัยอย่างต่อเนื่องและทันท่วงทีอยู่เสมอ นอกจากความสามารถตามมาตรฐานแล้ว Drupal ยังมีโมดูลเพิ่มเติมความสามารถอีกเป็นจำนวนมาก
