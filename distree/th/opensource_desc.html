<html>
    <head>
        <meta http-equiv="Content-Type" content="text/html; charset=tis-620">
    	<link rel = 'stylesheet' type = 'text/css' href = '../include/themes/main.css'></link>
    	<script type = 'text/javascript' src = '../include/js/ocd_common.js'></script>
    	<script type = 'text/javascript'>var screenShots = [ {x:439,y:410,t:'../img/prog/pdfcreator_thumb_01.png',i:'resource:///disctree/img/prog/pdfcreator_screen_01.png'}, {x:526,y:415,t:'../img/prog/pdfcreator_thumb_02.png',i:'resource:///disctree/img/prog/pdfcreator_screen_02.png'}, {x:617,y:559,t:'../img/prog/pdfcreator_thumb_03.png',i:'resource:///disctree/img/prog/pdfcreator_screen_03.png'} ];</script>
    	<script type = 'text/javascript' src = '../include/js/slideshow.js'></script>
    </head>

    <body onLoad = 'SwitchThumb();' class = 'main'>
        <h1>โอเพนซอร์ส</h1>
        <hr noshade = 'noshade' size = '2'>
        <table border = '0' cellpadding = '0' cellspacing = '0' width = '100%' height = '300'>
            <tr>
                <td valign = 'top'>
                    <div><h2>ซอฟต์แวร์โอเพนซอร์ส</h2>
<p>แนวคิดของโอเพนซอร์สนั้นง่ายมาก ผู้พัฒนาเจ้าของลิขสิทธิ์ของซอฟต์แวร์ให้สิทธิในการใช้งาน copy แก้ไข และเผยแพร่ซอฟต์แวร์ แก่สาธารณะโดยไม่คิดมูลค่า ภายใต้สัญญาอนุญาตหรือ license ที่เป็นแบบโอเพนซอร์ส เพราะฉะนั้นคุณจึงสามารถใช้งานซอฟต์แวร์เหล่านี้ได้อย่างอิสระ สามารถ copy ซอฟต์แวร์ให้กับผู้อื่น หรือเผยแพร่ซอฟต์แวร์ต่อไปได้</p>

<p>ซอฟต์แวร์โอเพนซอร์สเป็นซอฟต์แวร์ที่มีลิขสิทธิ์ ไม่ต่างไปจากซอฟต์แวร์ปิดเชิงพาณิชย์ทั่วไป เพียงแต่ว่าเจ้าของลิขสิทธิ์คือนักพัฒนาซอฟต์แวร์โอเพนซอร์สตัวนั้น ได้เผยแพร่ซอฟต์แวร์ด้วยสัญญาอนุญาตแบบโอเพนซอร์สซึ่งมีอยู่ด้วยกันหลายฉบับเช่น GPL, LGPL หรือ MPL ฯลฯ ซึ่งอนุญาตให้ทุกคนสามารถใช้งาน copy  แก้ไขและเผยแพร่ซอฟต์แวร์นั้น (ไม่ว่าจะแก้ไขหรือไม่) ได้อย่างอิสระภายใต้เงื่อนไขของสัญญาซึ่งมีรายละเอียดต่าง ๆ กัน</p>

<p>การใช้งานได้อย่างอิสระหมายความว่า คุณสามารถติดตั้งซอฟต์แวร์ลงบนเครื่องคอมพิวเตอร์กี่เครื่องก็ได้ ไม่ว่าจะบนเครื่องที่บ้านหรือที่ทำงาน คุณสามารถใช้มันในงานส่วนตัวหรือใช้เพื่อธุรกิจ นอกจากนี้คุณยังสามารถ copy ซอฟต์แวร์โอเพนซอร์สอย่างไรก็ได้ คุณสามารถมอบ copy ของซอฟต์แวร์ให้กับผู้อื่นได้อย่างถูกต้องตามกฏหมาย หรือแม้แต่เผยแพร่ซอฟต์แวร์นั้นสู่สาธารณะต่อไป ไม่ว่าจะแจกฟรีหรือในเชิงการค้าก็ตาม ทั้งหมดนี้ไม่ว่าคุณจะได้ซอฟต์แวร์นั้นมาฟรีหรือซื้อมาก็ตาม</p>

<p>ซอฟต์แวร์โอเพนซอร์สจะถูกเผยแพร่ออกมาพร้อมซอร์สโค้ดซึ่งเป็นเสมือนต้นฉบับของซอฟต์แวร์นั้นเสมอ เพื่อให้คนอื่นสามารถตรวจสอบการทำงานของโปรแกรม ศึกษาว่ามันทำงานอะไรอย่างไร และสามารถแก้ไขมันให้ตรงกับความต้องการ หรือเพิ่มเติมความสามารถใหม่ได้ สัญญาอนุญาตบางฉบับเช่น GPL จะบังคับให้ผู้ที่แก้ไขต้องเผยแพร่สิ่งที่ตนแก้ไขออกสู่สาธารณะ แต่ไม่ว่าสัญญาจะบังคับหรือไม่ เราก็ควรจะเผยแพร่สิ่งที่เราแก้ไขออกมาอยู่แล้ว เพื่อให้สิ่งที่เราพัฒนาเป็นประโยชน์แก่สาธารณะ เช่นเดียวกับที่เราได้รับประโยชน์จากซอฟต์แวร์โอเพนซอร์ส</p>

<p>การมีซอร์สโค้ดอาจจะไม่มีประโยชน์โดยตรงสำหรับผู้ที่ไม่ใช่นักพัฒนา แต่การที่ซอร์สโค้ด ถูกเผยแพร่สู่สาธารณะทำให้คุณมั่นใจได้ว่า ไม่มีอะไรที่ประสงค์ร้ายถูกซ่อนอยู่ในโปรแกรม เพราะถ้ามีผู้พัฒนาก็คงไม่กล้าเปิดเผยซอร์สโค้ดออกมาให้คนเห็น หรือถ้ามีจริง ๆ ก็จะต้องมีคนค้นพบ นอกจากนี้คุณยังมั่นใจได้ว่าข้อมูลในโปรแกรมที่คุณใช้จะปลอดภัย แม้ว่าโปรแกรมที่คุณใช้จะไม่มีการพัฒนาต่อไปแล้ว เพราะการมีซอร์สโค้ดทำให้นักพัฒนาคนอื่น สามารถเขียนโปรแกรมเพื่อใช้งานข้อมูลของโปรแกรมนั้นต่อไปได้ อย่างไรก็ตาม แม้ว่านักพัฒนาคนเก่าจะเลิกพัฒนาโปรแกรมไปด้วยเหตุผลอันใดก็ตาม ซอร์สโค้ดที่มีอยู่ทำให้การพัฒนายังคงสามารถดำเนินต่อไปได้ โดยนักพัฒนาคนอื่นที่เห็นความสำคัญของโครงการนั้น ฉะนั้นการที่ซอร์สโค้ดถูกเผยแพร่ออกสู่สาธารณะจึงมีประโยชน์แม้แต่กับผู้ใช้ที่ไม่ใช่นักพัฒนา</p>

<h2>การใช้ซอฟต์แวร์โอเพนซอร์ส</h2>

<p>เนื่องการซอฟต์แวร์โอเพนซอร์สเป็นสิ่งที่สร้างขึ้นโดยประชาคมนักพัฒนาและผู้ใช้ซอฟต์แวร์ เมื่อคุณใช้ซอฟต์แวร์โอเพนซอร์ส คุณไม่ได้อยู่คนเดียว ถ้าคุณมีปัญหาในการใช้งาน ซอฟต์แวร์โอเพนซอร์สทุกโครงการจะมีฟอรัมไว้สำหรับพูดคุยเกี่ยวกับการใช้งานในหมู่ผู้ใช้เสมอ แต่ก่อนที่คุณจะถามเข้าไปในฟอรัม คุณควรจะพยายามแก้ปัญหานั้นด้วยตัวคุณเองก่อน เช่นค้นปัญหานั้นในคู่มือผู้ใช้ ในส่วน FAQ (คำถามที่ถามบ่อย) ในเว็บไซต์ของโครงการ ในระบบ bug tracking ของโครงการ ในอินเทอร์เน็ต และใน archive ของฟอรัมนั้นซึ่งอาจจะมีคนเคยถามปัญหาเดียวกันมาก่อนแล้ว ถ้าคุณไม่พบทางออกจริง ๆ คุณก็ควรจะถามปัญหานั้นในฟอรัม ซึ่งบ่อยครั้งทีเดียวที่คุณจะได้รับคำตอบ</p>

<p>แต่บทบาทของคุณในประชาคมไม่ได้ถูกจำกัดอยู่ที่การเป็นผู้ถามแต่เพียงอย่างเดียว เมื่อคุณรู้จักซอฟต์แวร์ดีขึ้น คุณอาจจะพบว่าคุณสามารถช่วยเหลือผู้ใช้คนอื่นที่เพิ่งเริ่มต้นใช้งานโปรแกรมเหมือนที่คุณเคยเป็นในอดีต คุณจะรู้สึกดีทีเดียวเมื่อได้ช่วยเหลือผู้ใช้คนอื่น ที่สำคัญ เมื่อคุณพบปัญหาในโปรแกรม เป็นหน้าที่ของคุณที่จะรายงานปัญหาหรือ bug นั้น ให้ผู้พัฒนาทราบ เพื่อที่เขาจะได้รับทราบปัญหา และแก้ไขโปรแกรมให้ทำงานถูกต้องได้ เพราะถ้าผู้ใช้ไม่รายงานปัญหา นักพัฒนาก็ไม่สามารถจะค้นพบปัญหาทั้งหมดด้วยตนเองได้ ทั้งนี้เพราะว่านักพัฒนาทุกคนก็ล้วนต้องการให้โปรแกรมของตนปราศจาก bug ทั้งนั้น ไม่แต่ปัญหาเท่านั้น คำแนะนำในการพัฒนาโปรแกรม หรือความสามารถใหม่ ๆ ก็เป็นสิ่งที่คุณควรจะคุยกับนักพัฒนาของคุณ รายงานปัญหาที่ชัดเจนและข้อเสนอแนะที่สร้างสรรค์ เป็นสิ่งที่นักพัฒนาซอฟต์แวร์โอเพนซอร์สทุกคนต้องการเสมอ ในการใช้งานซอฟต์แวร์โอเพนซอร์ส คุณเป็นส่วนหนึ่งในประชาคมของซอฟต์แวร์นั้น</p>

<p>สำหรับ Chantra คุณสามารถเข้าร่วมเป็นส่วนหนึ่งในประชาคมผู้ใช้ Chantra ได้โดยเข้าไปที่เว็บบอร์ดของ <a href="javascript:Launch('http://www.thaiopensource.org/')">thaiopensource.org</a> Chantra เป็นโครงการโอเพนซอร์ส คุณสามารถถามปัญหาในการใช้งานหรือช่วยเหลือผู้ใช้คนอื่น คุณสามารถแนะนำซอฟต์แวร์โอเพนซอร์สที่น่าสนใจหรือมีส่วนร่วมในการพัฒนา Chantra เวอร์ชันต่อไป ทั้งหมดเป็นสิ่งที่คุณควรจะทำเพราะคุณก็เป็นส่วนหนึ่งในประชาคมโอเพนซอร์สของ Chantra เหมือนกัน</a></div>
                </td>
                <!--
                <td valign = 'top'>
                    <div>
                        <table border = '0' width = '100%' height = '100%' cellpadding = '0' cellspacing = '0'>
                            <tr>
                                <td class = 'side_bar' height = '120' width = '150'>
                                    <p id = 'space_text' class = 'info_text1'>ต้องการเนื้อที่บนดิสก์</p>
                                    <p id = 'space_info' class = 'info_text2'>0.0 MB</p>
                                    <p id = 'licence_text' class = 'info_text1'>สัญญาอนุญาต</p>
                                    <p id = 'licence_info' class = 'info_text2'></p>
                                    <p id = 'website_text' class = 'info_text1'>เว็บไซต์</p>
                                    <p id = 'website_info' class = 'info_url'><a href = 'javascript:Launch("http://www.opensource.org/");'>www.<wbr>pdfforge.<wbr>org</a></p>
                                </td>
                            <tr>
                                <td valign = 'center'>
                                    <div id = 'setup_box'><a href = 'javascript:InstallThenSurvey("programs\\opensource\\", "opensource");'><img src = '../include/images/install_program.png' alt = '' title = 'ติดตั้งโปรแกรมในเครื่องของคุณ' border = '0'></a></div>
                                    <div class = 'smalltext'></div>
                                </td>
                            </table>
                        </div>
                </td>
                -->
        </table>
    </body>
</html>
